Het historisme geloofde bij de aanvang van de 20e eeuw in de mogelijkheid voor de historicus om alle waardeoordelen achterwege te laten en aldus te komen tot een volmaakte apolitieke en a-ideologische wetenschapsbeoefening.
 

[ p. 318 ]

In de meeste Europese landen werd de apolitieke en a-ideologische geschiedbeoefening van het historisme beschouwd als neutraal en objectief. In feite ging het uit van de superioriteit van het bestaande politieke systeem en de sociale organisatie. In Frankrijk en Duitsland heeft dit ‘neutrale’ historisme de beide nationale staten permanent verheerlijkt. Het was dus toch niet zo neutraal en objectief.

 

De notie ‘spektakelstaat’ (Geertz, Titone, Arnade) is een typisch voorbeeld van hoe antropologen het handelen van personen verklaren met behulp van structuren en concepten die deze personen zelf nooit bedachten.
 

[ p. 207 ]

Geertz, die onderzoek deed naar ‘spektakelstaat’, reageerde fel tegen de methode van vele antropologen om het handelen van de bestudeerde individuen of groepen te verklaren door te refereren naar structuren en concepten, die deze personen nooit zelf bedachten om hun handelen te verklaren

 

Een der grondleggers van het tijdschrift de ‘Annales’, Marc Bloch, is verantwoordelijk voor het op grote schaal aanwenden van kwantitatieve methodes, zoals hij in ‘la société féodale’ (1933-40) demonstreert.
 

[ p. 209 ]

In zijn werk ‘La Société féodale’ ging Bloch op zoek naar sociale structuren in de Middeleeuwen, zoals de feodale, in hun groei en ondergang. Na W.O. II werd, in de zogenaamde tweede fase van de Annales, de invloed van het kwantitatieve dominant. 

 

Henri Pirenne nam van Max Weber het werken met ideaaltypen over, zo poneerde hij de stelling dat er steeds kapitalisten waren, en dat burgerlijke elites een stereotiep gedragspatroon vertonen: elke generatie kapitalisten komt voort uit de voorafgaande groep.


[ p. 199 ]

In zijn studie van een aantal individuele kooplieden-ondernemers in de Late Middeleeuwen heeft Henri Pirenne gesteund op de typologie van de ‘ideaaltypen’ van Max Weber.  Door deze generalisatie kwamen ze tot het model van de kapitalisten als sociale groep, en tot de these dat de kapitalisten van een bepaalde generatie niet onmiddellijk voortkomen uit de voorafgaande groep kapitalisten.

 

Niet-gedateerde geschreven bronnen kunnen door analyse van de schriftkenmerken of van de schrijfstof precies gedateerd worden, bijvoorbeeld aan de hand van watermerken in het papier.


[ p. 78-79 ]

Een functie van de paleografie is het dateren en lokaliseren van ongedateerde teksten door deze te vergelijken met gedateerde schriftstukken. Daartoe was het nodig een databank aan te leggen van morfologische en schrijftechnische elementen die kenmerkend zijn voor elk van de decennia van de schriftevolutie. In werkelijkheid is dit dateren altijd benaderend, op 20 à 40 jaar nauwkeurig, omdat de scribent het in zijn jeugd aangeleerde schrifttype doorgaans onveranderd hanteert gedurende zijn hele actieve leven.

 

Een essentiële doorbraak in de uitgavetechniek werd geboekt door de Bollandist dom Jean Mabillon (De re diplomatica, 1681).


[ p. 56 ]

In Parijs realiseerde de benedictijn Dom Jean Mabillon een essentiële doorbraak in de kritische uitgaventechniek, door aandacht te eisen voor de diplomatische en paleografische kenmerken van de bron en door de superioriteit van de originele versie voorop te stellen.

 

Hoe dichter bij de eigen tijd waarin de historicus leeft, hoe meer bronnen voorhanden zijn, hoe groter de kennis van de periode in kwestie.


[ p. 48 ]

De kennis van de eigen tijd of van het zeer recente verleden is, ondanks de aanwezigheid van een ongewoon groot aantal bronnen, vrij gering door de niet-consulteerbaarheid van die bronnen. Dit stelt de historicus voor de paradox dat de feitenkennis het geringst is wanneer de controlemogelijkheid het grootst zou kunnen zijn en dat die kennis groeit wanneer de ooggetuigen zelfs verdwenen zijn en de historicus niet langer via een interview de getuigenis kritisch kan toetsen.

 

Han Van Meegeren werd veroordeeld omdat hij een pseudo-Vermeer (de zogezegde ‘Emmaüsgangers’) heeft geschilderd.
 

[ p. 72 ]

Het produceren door Han Van Meegeren van een reeks pseudo-Vermeers was op zich geen strafbare handeling, wel het verkopen ervan als een echte Vermeer.

 

De impact van de boekdrukkunst in de renaissance van de 15e-16e eeuw was volgens Elizabeth Eisenstein (1979) fundamenteel, maar bleef beperkt tot het terrein van de reformatie en contrareformatie.


[ p. 180 ]

Met de komst van de boekdrukkunst leerden nu miljoenen gewone mensen lezen, en dat bevorderde hun emancipatie. Terecht beschouwde Elizabeth Eisenstein dan ook in ‘The printing press as an agent of change’ deze evolutie als fundamenteel voor de opbloei van de renaissance in de 15e en 16e eeuw.

 

E. Le Roy Ladurie wees op de factor ecologie als verklaring van de geschiedenis: de mens greep reeds vanaf het Ancien Régime in steeds toenemende mate in en verbrak het evenwicht tussen bevolking en landbouwproductie.


[ p. 175 ]

Vooral in het Ancien Régime was de mens volgens Emmanuel Le Roy Ladurie in hoge mate de gevangene van het demografisch en biologisch ecosysteem, een tweederangs acteur in een schouwspel waarin hij de speelbal was van evenwichten die nauwelijks te beïnvloeden waren, namelijk de verhouding tussen bevolking en landbouwproductie. 

 

De invloed van Marx is na WO II beperkt gebleven tot verstarde geschiedschrijving in de Oostbloklanden, in de westerse historiografie ontbreekt zijn invloed volledig.


[ p. 189 ]

Na WO II heeft zich in de Oostbloklanden gedurende vele jaren een verstarde doctrinaire versie van de marxistische geschiedschrijving gehandhaafd. In West-Europa hebben verschillende historici er boeiende variaties uit gedistilleerd. Ook de tweede Annales-school rond Fernand Braudel is sterk beïnvloed door het marxisme zoals dit in het Westen door verschillende filosofen verder is uitgewerkt.

 

Mondelinge overlevering staat niet gelijk aan willekeur en sociale anarchie, maar kan een complex sociaal-politiek verkeer impliceren, dit in tegenstelling tot het onderzoek van Jan Vansina over de Afrikaanse samenleving. Volgens hem beantwoorden de codes van een ‘primitieve’ samenleving aan een statisch wereldbeeld, een vorm van ‘histoire immobile’ dus.


[ p. 23-24 ]

Mondelinge communicatie betekent allerminst willekeur en anarchie, ze kan integendeel een complex sociaal-politiek verkeer impliceren. Onderzoek van Vansina over de Afrikaanse samenleving  toont structuren en processen die ook aanwezig zijn in de ongeschreven of geschreven bronnen van het verleden, en worden door Vansina gesitueerd als onderdelen van de socio-culturele code van een bepaald volk. Primitieve volkeren zijn niet statisch gebleven door de eeuwen heen. Zelfs vóór de kolonisatie kenden ze vaak al stormachtige evoluties. Het zou bijgevolg naïef zijn hun socio-culturele codes als ‘eeuwig’ te beschouwen.

 

Het gebruik van anachronistische begrippen (proletariaat en patriciaat wanneer het over sociale verhoudingen in de 13e eeuw gaat bijvoorbeeld) is niet te vermijden, omdat de geschiedenis telkens nieuwe vragen stelt aan het zelfde verleden.


[ p. 185-186 ]

De valkuil van het anachronisme is de meest evidente, hoe moeilijk ze ook te vermijden is. Elke tijd stelt immers weer nieuwe vragen aan het ene zelfde verleden, met als resultaat telkens een nieuw beeld. Daarbij maakt men fataal gebruik van anachronistische termen en begrippen die de tijdgenoot niet kende of gebruikte, zoals ‘proletariaat’ of ‘patriciaat’ in de 13e eeuw.

 

Observatie van een feit is noch empirisch, noch logisch een voldoende reden voor registratie van dit feit.


[] 

Elke observatie van een onderzoeker is weliswaar theorie-geladen, maar kan steeds onderworpen worden aan empirische controles (Bhaskar). Observatie is voldoende voor registratie van een feit.

 

Fictie (romans, film, theater) is een geschikte invalshoek voor de studie van mentale en sociale mutaties in de samenleving. Ze biedt een directe spiegel van de opvattingen van de groepen die haar ‘consumeren’.
 
 
 []

Fictie biedt een indirecte spiegel van de maatschappij.

 

Charles Tilly onderscheidt in zijn opvattingen over hoe de staatsvorming is tot stand gekomen in West-Europa een ‘capital intensive path’ en een ‘coercion intensive path’, Frankrijk is een voorbeeld van de eerste ontwikkeling, de oude Nederlanden van de tweede.
 

[ p. 183 ]

Charles Tilly onderscheidt een ‘capital intensive path’ en een ‘coercion intensive path’ naar staatsvorming: in het eerste is de concentratie van kapitaal, via de fiscaliteit, doorslaggevend, hoewel in het tweede dit de pure dwangmiddelen zijn. De Nederlanden zijn een voorbeeld van het eerste scenario en Frankrijk van het tweede.

 

De in 1909 ontdekte Kist van Oxford is een variant van de pseudo-kopie, uitgevoerd met gerecupereerde materialen. Het gaat om een in de 19e eeuw op planken uit de 14e eeuw gesculpteerde voorstelling van de slag bij Kortrijk (1302).
 
 
[]
 
Het gaat om een authentieke middeleeuwse kist.

 

Een levend archief is een archief dat de bezitter (vorst, handelaar) volgt van verblijf naar verblijf, van zodra hij/zij overlijdt wordt het een dood of historisch archief.


[ p. 50 ]

Zolang een archief stelselmatig en continu aangroeit met nieuwe documenten omdat de eigenaar actief is of de instelling werkzaam is, spreekt men van levend archief. Het deel of het geheel van documenten van een persoon of instelling dat als een afgesloten groep uit de levende firma of instelling wordt verwijderd, hetzij omdat het als nutteloos geworden materiaal afgestaan wordt aan een openbare archiefinstelling, hetzij omdat de firma of de instelling ophoudt te bestaan, noemt men oud of historisch archief.  In dit laatste geval heeft het zijn ambtelijke en juridische betekenis verloren.

 

Inzake ‘oorzaken van dynamiek’ verdedigt A. Giddens een geheel van opvattingen waarin de positie die individuen binnen een bepaalde structuur, determinerend wordt voor hun schema’s van handelen, deze worden geïnterioriseerd en vormen een ‘habitus’.


[ p. 280 ]

De Franse socioloog Pierre Bourdieu verwierf grote bekendheid met zijn studie van de rol van het onderwijssysteem in het consolideren en reproduceren van sociale verhoudingen. Een centrale notie in het oeuvre van Bourdieu is het begrip ‘habitus’: door hun opvoeding doen mensen schema’s op, ingesteldheden die hen toelaten op verschillende situaties te reageren en dit te doen binnen maatschappelijk aanvaarde gedragspatronen. Naarmate deze schema’s van waarnemen en handelen geïnterioriseerd worden, spreekt men van een habitus.

 

In zijn theorie over het decoderen van iconogafische bronnen stelt E. Panofsky (1939) drie fazen voor: 1) het herkennen van de realistische gegevens, 2) het identificeren van de schilder of auteur van een kunstwerk, 3) het zoeken naar de intrinsieke betekenis of boodschap.


[ p. 230 ]

De semiotiek staat uiteraard centraal bij het decoderen van iconografische bronnen. Erwin Panofsky stelde in ‘Studies in Iconology’ een methode voor met drie componenten: 1) het herkennen van de realistische gegevens, 2) het identificeren van de uitgebeelde personen, 3) het zoeken naar de intrinsieke betekenis of boodschap.

 

In het zogenaamde transitiedebat (R. Brenner), waarin demografische argumenten een grote rol spelen, vertolken de historische M. Postan en H. Van Der Wee neomalthusiaanse denkbeelden, waarin de vrouwelijke fertiliteit centraal staat.


[ p. 217 ]

In het zogenaamde transitiedebat betreffende het marxistisch thema van de overgang van feodale naar kapitalistische samenleving stelde Robert Brenner dat de sleutel voor het probleem ligt in de structuur van de klassenverhoudingen […] Andere, neomalthusiaanse critici van Brenner, zoals Postan en van der Wee, zagen de demografie wel degelijk als prime mover.

 

Zowel Umberto Eco als Roy Bhaskar hebben fundamentele kritiek op het postmodernisme. Beiden stellen dat er wel degelijk een wereld en feiten bestaan die onafhankelijk zijn van onze kennis en meningen erover en keren aldus terug naar het oude positivistische ideaal.


[ p. 242-244 ]

Umberto Eco zegt dat zowel de rechten van de interpreterende lezer als die van de geïnterpreteerde tekst dienen beschermd te worden. Beide hebben elkaar nodig. We kunnen niet om het even hoe lezen. Voor degenen die het aloude positivisme terecht ‘passé’ achten, en voor de velen die van het postmoderne scepticisme en relativisme een ijl hoofd krijgen, biedt Roy Bhaskars wetenschappelijke of kritisch realisme een valabel alternatief. Hij grijpt terug naar de redelijkheid van weleer, die meent dat de wereld en de feiten wel degelijk bestaan onafhankelijk van onze kennis van de gebeurtenissen […]

 

De Duitse Verlichtingsfilosoof Hegel ontwierp een cyclische opvatting over de geschiedenis: de mens evolueert volgens hem van kindsheid (China), via jeugd (Griekenland) en mannenjaren (Rome) naar rijpheid (Germaanse beschaving).


[ p. 260 ]

Vele rechte-lijn-theorieën zien de geschiedenis als een permanent proces van vooruitgang, waarin de mens steeds evolueert naar een beter bestaan of naar een ideaal eindpunt. […] Hegel ziet de geschiedenis als een proces waarin de rede de mensheid naar een toestand van steeds meer bewust beleefde vrijheid brengt. Bij Hegel evolueert de mens van  kindsheid (China), via jeugd (Griekenland) en mannenjaren (Rome) naar rijpheid (Germaanse beschaving).

 

Franse analisten van film benaderen de film vooral aan de hand van externe elementen (productie en receptie van de film), de Angelsaksische benadering besteedt in de eerste plaats aandacht aan de interne elementen als betrof het een tekst. De Deen Fledelius ontwierp een model ‘de klok’ dat beide recht laat wedervaren.


[ p. 232 ]

In de filmanalyse hebben de Franse structuralisten steeds de film behandeld alsof hij een tekst was, zowel inzake vormelijke als inhoudelijke aspecten, als een stuk geschiedenis van ideeën en mentaliteiten. De Angelsaksische contextuele benadering schenkt vooral aandacht aan de productie en de receptie van de film, en aan de ideologische elementen die er door de geldschieters ingelegd of door het publiek bij het zien in onderkend worden. Omdat beide analyses elkaars invalshoeken onderbelicht laten, heeft de Deen K. Fledelius een model bedacht , de ‟klok‟, dat aan alle aspecten tegelijk recht doet wedervaren.

 

Met een tussenarchief wordt verholpen aan de moeilijkheden die ontstaan door het overdadig produceren van bronnenmateriaal: archivarissen selecteren er archiefdocumenten in functie van de dominante historische vraagstelling en vernietigen wat overblijft.


[ p. 45 ]

Deskundige vernietiging van bronnenmateriaal verloopt het vlots via de formule van het tussenarchief. Hierbij worden archieven gezonden naar de archief-producerende organismen, zowel openbare als private instellingen,  om ter plekke een selectie uit te voeren tussen wat wel en niet moet worden opgeslagen. De formule houdt in dat, zodra een document zijn directe administratieve functie verliest waardoor het in de levende instelling moest blijven om efficiënt te zijn maar tegelijk voor die administratie zijn actualiteit nog niet geheel verloren heeft het kan verhuizen naar een tussendepot. Zodra de actualiteitswaarde geheel verdwenen is, kan het document naar een klassiek archief worden overgedragen.

 

De grote reeksen met bronnenuitgaven (zoals de Monumenta Germaniae Historica in Duitsland) uit de 19e eeuw zijn het resultaat van de toen dominante romantische opvatting over het verleden en over de nationale grootheid, het positivisme heeft ze nadien afgezworen.


[ p. 57 ]

De gouden eeuw van de prestigieuze en monumentale reeksen van bronnenuitgaven is de 19e eeuw. De ondernemingen zijn zowel kinderen van de romantiek als van het positivisme. Romantisch is dat ze bijna allemaal werden opgezet binnen nationale grenzen en zich vaak onverbloemd aandienen als hulde aan die nationale staat. Deze ondernemingen zijn ook schatplichtig aan het positivisme, aan zijn eis om elke bewering hard te maken met een bewijsplaats en de eis voor een solide uitgaventechniek. Deze laatste heeft ervoor gezorgd dat de uitgaven ‘kritisch’ werden dankzijde inbreng van filologen, classici en germanisten.

 

F. Braudel in zijn ‘Identité de la France’ en P. Nora in zijn ‘lieux de mémoire’ zijn vertegenwoordigers van een romantische stroming die het voorkomen van de nationale staat in relatie stellen tot begrippen als het volk en de volksziel.


[ p. 265 ]

In Frankrijk publiceerde Fernand Braudel zijn ‘Identité de la France’. In feite bezorgt hij, in volle Annales-traditie, toch een nuchtere analyse van de demografische, sociale en institutionele componenten die Frankrijk specifiek maken. Even weinig ‘romantisch’ is ‘Les lieux de mémoire’ van Pierre Nora, een erudiete inventaris van de ‘plaatsen’, symbolen en teksten die cruciaal zijn voor de nationale identiteit van Frankrijk.  (i.t.t. Jules Michelet)



In zijn kritiek op de methode Lachmann heeft J. Bédier het probleem gesteld ‘wat is fout’, hoe weten we wat fout is vooraleer het origineel is hersteld? Het bepalen van fouten wordt derhalve uitgesteld tot het einde van de procedure, in de plaats daarvan maakt men gebruik van bruikbare en niet-bruikbare varianten.


[ p. 109 ]

Op de geschetste methode van Lachmann is achteraf heel wat kritiek gekomen. Joseph Bédier  had vastgesteld dat de meeste tot dan toe opgestelde stambomen voor de uitgave van middeleeuwse Franse teksten, de formule van de dubbele tak vertonen, dus dat alle teksten twee families zouden vormen. Een ander criticus was Dom Quentin. Hij heeft het probleem van de notie ‘fout’ gesteld, die cruciaal is in de Lachmann-methode. hoe weten we wat fout is vooraleer de oertekst is hersteld? Het bepalen van fouten moet dus worden uitgesteld tot het einde van de procedure, en de herstellingskritiek beperkt tot het reconstrueren van het archetype en niet van het origineel. Quentin maakt een selectie van bruikbare en niet-bruikbare varianten.

 

De Europese culturen zijn superieur over de niet-Europese volkeren, dank zij hun indrukwekkende wetenschappelijke en technologische creativiteit, zoals M. Adas in 1989 nog aantoonde.


[ p. 181 ]

Europeanen ontwikkelden van de 16e tot de 20e eeuw de theorie van hun superioriteit over de niet-Europese volkeren, niet zozeer op grond van hun kwalitatief hoogstaande politieke systemen of godsdienst, dan wel door hun indrukwekkende wetenschappelijke en technologische creativiteit. M. Adas toonde dat dit een onbillijke en grotendeels onjuiste beeldvorming is die vanaf 1500 geconstrueerd werd door westerse ideologen, vooral als een discours om de koloniale overheersing te legitimeren.

 

Angelsaksische anti-marxisten als Hobsbawn, Thomson, Hilton en Wallerstein formuleerden na WO II heftige kritiek op de te mechanische binding tussen de sociaal-economische ‘onderbouw’ en de ideologische ‘bovenbouw’.


[]

leeg
 

 
De Italiaanse arts Giovanni Morelli baseerde zich in 1874-76 op de theorie van Sigmund Freud over de onbewuste handelingen voor zijn theorie van het ‘oorlelletje’.


[ p. 73 ]

Giovanni Morelli, een Italiaanse arts, publiceerde in 1874-76 onder een Russische schuilnaam Lermolieff, een artikel dat poneerde dat vele attributies van schilderijen fout zijn omdat ze steunen op de meest opvallende, maar dus ‘gemakkelijk’ te imiteren kenmerken. Men moet minder letten op de opvallende roze billen van de modellen van de schilder Renoir dan op hun oorlelletje. Deze theorie van het oorlelletje is verwant met die van Sigmund Freud over de onbewuste handelingen in de psychiatrie. Arts Freud refereert trouwens expliciet naar de these van arts Morelli.

 

De Franse neomarxist G. Bois keert in zijn ‘Crise de la féodalité’ (1976) en ‘La grande dépression médiévale’ (2000) terug naar het strakke, orthodoxe marxisme.
 

[]

leeg



Films zijn, net als romans, poëzie en theater geschikte bronnen om de mentaliteit van vroegere en huidige generaties te meten. Ze registreren feilloos de overgang van bijvoorbeeld een preutse naar een mee permissieve samenleving en reflecteren op een directe wijze de opvattingen van de groepen waarover ze als fictie-element handelen.


[ p. 158 ]

Een geprivilegieerde bron om de mentaliteit van vroegere en huidige generaties te kennen, maar ook om binnen te dringen in de representatie van een bepaalde samenleving is fictie, met name romans, poëzie, theater, fictiefilms. De Engelse films tussen 1950 en 1970 laten toe op de voet te volgen hoe de Victoriaanse moreel-preutse Engelse samenleving van de jaren ’50 geleidelijk vergleed in de open ‘permissive society’ van de jaren ’60, die op haar beurt vervangen werd door een multiculturele samenleving met haar specifieke samenlevingsproblemen en de niet eenvormige verhouding tussen de geslachten. Fictie is een goede seismograaf voor mentale en sociale mutaties. Ze dient echter met veel omzichtigheid te worden gebruikt indien men wil weten van wat ze een spiegel was en op wie ze impact had.

 

Volgens N. Wachtel (1971) was de confrontatie tussen Inca’s en Spaanse veroveraars er een tussen een zegevierende Westerse cultuur en een overwonnen Incacultuur die passief de andere cultuur overnam. De ‘histoire immobile’ van de Inca’s kwam aldus definitief aan haar einde.


[ p. 276 ]

Nathan Wachtel keek als etnograaf en als historicus naar de Spaanse conquistadores door de ogen van de Inca’s, door hun kronieken te lezen en hun orale verhalen te reconstrueren. Het ging voor die Inca’s om een breuk met hun histoire immobile. De confrontatie met de nieuwe cultuur leidde tot overname ervan, maar ook tot weerstand. Wachtel ontdekte dat het geen eenrichtingsverkeer was van passief overnemen van westerse cultuur. Hij vond dat de Inca’s oppervlakkig overnamen en vooral dat veel pre-koloniale structuren en culturele attitudes de kaap van de kolonisatie overleefden. Er was tweemaal een histoire immobile: één die verdween in de cultuurovername en één die overleefde over de breuk van de kolonisaties heen.

 

Entropie, een hoge graad van voorspelbaarheid en derhalve lage informatiegraad, impliceert niet dat de boodschap zonder betekenis zou zijn.


[ p. 40 ]

In de communicatiewetenschap onderscheidt men redundantie en entropie, respectievelijk een hoge en een lage graad van voorspelbaarheid in een boodschap. Bij entropie is de informatiegraad het hoogst, want de boodschap is weinig voorspelbaar. Bij redundantie is dit net omgekeerd.

 

Een interpolatie is een bewuste correctie ter goeder trouw, uitgevoerd door de uitgever van een tekst, ze wordt met de aanduiding ‘sic’ gesignaleerd.


[ p. 105 ]

Correctie te kwader trouw bestaan in het vervangen van woorden of zinnen door andere, het inschuiven van zinnen in het model bij het kopiëren, met het doel zich bepaalde rechten illegaal toe te eigenen of een ideologie te verdedigen. Men noemt deze ingrepen interpolaties.

 

Volgens Berkhofer (Behavioural approach, 1971) voert de intuïtieve aanpak tot het dooreenhaspelen van het niveau van de ‘historical actors’ en van de ‘observer’. Hij stelt dan ook voor met deze laatste helemaal geen rekening te houden.


[ p. 197 ]

De intuïtieve aanpak leidt fataal tot het door elkaar haspelen van het niveau van de ‘historical actors’ en dat van de ‘observer’. In ruil stelt Berkhofer een behavioural approach voor, waarbij respectievelijk de interne componenten die het handelen bewust of onbewust bepalen en de extern waarneembare manifestaties uit elkaar worden gehouden. De onderzoeker komt op grond van het externe tot inzicht in het interne. Men moet wel de actor’s conceptions en de observer’s constructs streng methodisch gescheiden houden.

 

Met ‘provocatie van de site’ wordt bedoeld: het genadeloos omspitten van een waardevolle archeologische site, waarbij het slechts eenmaal leesbaar bronnenmateriaal onherroepelijk verloren gaat.


[ p. 196 ]

De ‘provocatie van de site’ is het ondervragen op de plaats waar de getuige een dramatische gebeurtenis meemaakte (vb. overlevende van nazi kamp laten getuigen op die plek).

 

Statistici onderscheiden in het verleden verschillende types bewegingen van ongelijke duur met elk een specifieke dynamiek: de Juglar-cycli van middelmatige duur, visueel waarneembare crisissen; de seculaire trends (cycli van Kondratieff) of trage bewegingen op structureel niveau; de long-run bewegingen die in een A-faze (stijgende prijzen en productie) en een B-faze (stagnatie en dalende productie) uiteenvallen.


[ p. 195 ]

De economist Joseph Schumpeter onderscheidde in zijn werk ‘Business Cycles’ drie types van bewegingen in de economie: korte cycli, tussencycli en langetermijn cycli. De Franse economist Clément Juglar definieerde als een der eerste cycli van middelmatige duur, visueel waarneembare crisissen,… Deze cycli corresponderen ongeveer met het evenementiële niveau. Nikolai Kondratieff definieerde de long-run-bewegingen als de opeenvolging van een fase A waarin prijzen en productie stijgen, en een fase B waarin stagnatie optreedt of de prijzen en productie dalen. Deze cycli liggen op het conjunctureel niveau. Op nog langere termijn ontdekte men seculaire trends, met telkens een fase waarin nieuwe factoren de vooruitgang veroorzaken en een tweede fase waarin die factor verdwijnt.

 

M. Bloch (in zijn apologie van 1941) heeft een ander bezwaar tegen Lachmann naar voren gebracht: de kopiist van kopie C kan varianten die kopiist B in strijd met het origineel A heeft ingevoerd weer uitschakelen door ‘open’ te kopiëren. In dit verband ziet hij meer heil in de ‘lectio difficilior’ (letterlijk: een moeilijker lezing): een variant die banaler is dan een andere, dus gemakkelijker te lezen, is normaal afgeleid van die andere. De voorkeur gaat uit naar de moeilijke variant/lezing die meer kans heeft dichter bij het origineel te staan.


[ p. 110 ]

Giorgio Pasquali ziet heil in de methode van de ‘lectio difficilior, lectio melior’ (de moeilijke lezing is de beste lezing) een variant die banaler is dan een andere is normaal afgeleid van die andere omdat een kopiist bij twijfel de neiging heeft een tekst simpeler en alvast in zijn ogen begrijpelijker te maken. .

 

Dom Quentin heeft vastgesteld dat de methode Lachmann tot een mechanisch vaststellen van een tweetak voert. De meeste stambomen die waren opgesteld voor middeleeuws Franse teksten (78 op 80) vertoonden de formule van de dubbele tak (twee archetypes). Ze waren volgens hem het resultaat van een constructie van de geest eerder dan een afspiegeling van de realiteit.


[ p. 108 ]

Op de geschetste methode van Lachmann is achteraf heel wat kritiek gekomen. Joseph Bédier  had vastgesteld dat de meeste tot dan toe opgestelde stambomen voor de uitgave van middeleeuwse Franse teksten, de formule van de dubbele tak vertonen, dus dat alle teksten twee families zouden vormen. De onwaarschijnlijkheid van deze situatie deed de vraag stellen of de stemma’s niet al te zeer een constructie van de geest van de uitgever zijn en of er als het ware niet naar een tweetak toe wordt geredeneerd omdat de uitgever bij het afwegen fataal telkenmale tee aan twee vergelijkt. Een ander criticus was Dom Quentin. Hij heeft het probleem van de notie ‘fout’ gesteld, die cruciaal is in de Lachmann-methode  […]

 

Mentaliteiten kenmerken zich door hun lage bewustzijnsgraad, een traag evolutieritme en door een uitgesproken individueel karakter.


[ p. 158 ]

Mentaliteiten kenmerken zich door hun lage bewustzijnsgraad, door hun traag evolutieritme en door hun collectief karakter.

 

Wie zoals Ranke en na hem de positivisten en historisten enkel de feiten laat spreken en de geschiedenis reconstrueert ‘wie es eigentlich gewesen ist’, is totaal vrij van enig paradigma.


[ p. 208 ]

Wat wel misloopt met paradigma’s is dat ze vaak niet worden geëxpliceerd. Bepaalde historici beweren zelfs dat er geen paradigma aan de basis ligt van hun werk, terwijl dit in feite niet zo is. ‘De neutraliteit’ van vele positivisten en aanhangers van het historisme, met Leopold von Ranke op kop, is hier een mooi voorbeeld van. Ze beweerden een verhaal te reconstrueren ‘wie es eigentlich gewesen ist’, zonder ingreep van de onderzoeker. De ironie van het lot heeft meegebracht dat men het thans vaak heeft over het rankeaans paradigma. Daarmee wordt cynisch weg bedoeld dat die auteurs van een ‘objectief’ verhaal, dat ‘neutraal’ staat tegenover politieke en sociale toestanden en wantoestanden, in feite impliciet die (wan)toestanden goedkeuren.

 

Over het verschijnsel geweld doen verschillende evolutie-theorieën de ronde. Volgens N. Elias en T.R. Gurr is de mens van nature agressief, maar wordt deze ingesteldheid getemperd door de factor religie en beschaving.


[ p. 97 ]

T.R. Gurr bouwde, op basis van de Engelse rechtbankstatistieken, de these op dat het aantal moorden in de 20e eeuw vief tot tienmaal lager ligt dan in de 16e eeuw, en in de 16e eeuw dubbel zo laag als in de 13e eeuw. De socioloog Norbert Elias en zijn talrijke navolgers hebben dit beschreven als een fundamenteel cultureel verschijnsel, namelijk van groeiende affectbeheersing en toenemende staatscontrole van de late middeleeuwen naar vandaag toe.

 

P. Geyl formuleerde kritiek op de groot-Nederlandse gedachte en pleitte in zijn ‘Geschiedenis van de Nederlandsche stam’, 1930-37) voor een hollandocentrisme.


[ p. 262 ]

De scheiding van de noordelijke en zuidelijke Nederlanden op het einde van de 16e eeuw leidde tot een reeks Hollando-centrische geschiedenissen. Bedoeld om de nieuwe Republiek der Verenigde Provinciën een nationaal gevoelen bij e brengen en geïnspireerd door een aantal Renaissance opvattingen viel het accent vooral op het Noorden, en eigenlijk zelfs vooral op het vroegere graafschap Holland. Dit Hollando-centrisme bleef koppig doorleven tot de 20e eeuw. Pas door de kritiek van Pieter Geyl in zijn ‘Geschiedenis van de Nederlandse stam’, werd het eng Nederlandse perspectief na WO II vervangen door een Groot-Nederlandse optiek.

 

R. Tawney wees dan weer op de technologische, geografische en materiële omstandigheden die bij de opkomst van het kapitalisme een rol hebben gespeeld.


[ p. 192 ]

R.H. Tanwney en A. Fanfani hebben Webers opvattingen genuanceerd door erop te wijzen dat het kapitalisme even sterk is opgebloeid in de katholieke landen van de 16e eeuw en zelfs al voordien voorkwam in bepaalde geografische contexten.

 

Henri Pirenne (Histoire de Belgique, 1900-1930) legt net als romantische historici zoals Michelet of Macaulay in respectievelijk Frankrijk en Engeland, de klemtoon op de romantische Belgische volksziel en de anonieme massa om het ontstaan van België te verklaren.


[ p. 263-265 ]

De politieke overheden in die nieuwe staten, maar ook in de oudere naties, moedigden via het inrichten van leerstoelen voor vaderlandse geschiedenis een vorm van geschiedschrijving aan, waarin de nationale gemeenschap en de nationale helden werden opgehemeld. In deze context passen ok de vele romantische werken, zoals dat van de Franse historicus Jules Michelet. In zijn ‘Histoire de France’ wil hij een ‘totale geschiedenis’ schrijven waarin de nationale staat gelijkgeschakeld werd met begrippen als het volk en de volksziel. In zijn ‘Histoire de Belgique’ bouwt de Gentse hoogleraar Henri Pirenne slechts gedeeltelijk verder op deze traditie, door haar tendens om de realiteit België van 1830 zo ver mogelijk in het verleden terug te projecteren. In zijn opvatting start de ‘Belgische eenmaking’ vanuit het onbewust naar elkaar toegroeien van middeleeuwse vorstendommen in wat later België wordt, en vanuit het bewuste politieke eenmakingsproces dat de Bourgondische hertogen vanaf 1834 opstarten. [ p. 297 ] Ook romantici, zoals Jules Michelet en Thomas B. Macaulay hemelden de staten waarin ze leefde, respectievelijk et 19e eeuwse Frankrijk en Engeland op.

 

Aan de hand van paleografische kenmerken kan men ongedateerde handschriften bij benadering met een gemiddelde nauwkeurigheid van 20 tot 40 jaar dateren.


[ p. 78-79 ]

Een functie van de paleografie is het dateren en lokaliseren van ongedateerde teksten door deze te vergelijken met gedateerde schriftstukken. In werkelijkheid is dit dateren altijd benaderend, op 20 à 40 jaar nauwkeurig, omdat een scribent het in zijn jeugd aangeleerde schrifttype doorgaans onveranderd hanteert gedurende zijn hele actieve leven.



Nog steeds volgens Vansina is het afdoende om de mondelinge overleveringen te toetsen aan interne testen van tekstkritische aard (bijvoorbeeld: is de mondelinge getuigenis conform aan de taalkundige, stilistische en juridische normen van tijd en milieu waaruit ze beweert te stammen).
 

[ p. 23-24 ]

Mondelinge communicatie betekent allerminst willekeur en anarchie, ze kan integendeel een complex sociaal-politiek verkeer impliceren. Doorgaans hechtte men slechts waarde aan een mondelinge getuigenis indien het bevestigd werd door andere gegevens. Vansina poneerde dat de orale traditie ook als enige traditie betrouwbaar kan zijn indien men ze aan een aantal tests onderwerpt. Die tests zijn deels extern en deels intern.  

 

De Verlichting is het moment voor ongecomplexeerd optimistische cyclus-theorieën die het geloof in de collectieve vooruitgang weerspiegelen: J.B. Vico, Montesquieu, E. Gibbon.
 

[ p. 289 ]

De Verlichting van de 18de eeuw heeft nog een ‟moderne‟ dimensie aan de geschiedschrijving toegevoegd, namelijk het kosmopolitisme.  De nieuwe confrontatie leidde in de Verlichting tot een optimistisch geloof in de positieve creativiteit van het individu, en tot het vervangen van de christelijke voorzienigheid als determinerende factor door de rede en de natuurwetten. Deze vooruitgangsidee werd het best vertolkt door Vico. Ze neemt de vorm aan van een cyclische beweging waarbij alle culturen drie fasen doorlopen: de theocratische, de heroïsche en de rationele. Montesquieu herneemt in zijn analyse van de beschavingen in de wereld de meer pessimistische cyclus-theorie van Polybius. Hij bewondert de opgang van de Romeinse beschaving, maar realiseert zich tevens de kwetsbaarheid ervan. Deze idee zal worden hernomen door Edward Gibbon. Hij verklaart de val van Rome als het resultaat van een botsing van twee beschavingen, Rome en het christendom, waarbij het christendom, in samenwerking met de heidense ‘barbaren’, de Romeinse beschaving heeft ondermijnd.

 

In Protestantse gemeenschappen in de Cévennes (Zuid-Frankrijk) heeft de herinnering aan de affaire Dreyfus de orale traditie over de confiscatie ten tijde van de Franse Revolutie gecontamineerd, in katholieke dorpen gebeurde hetzelfde met de herinnering aan de ‘dragonnades’ van de 17e eeuw.


[]

leeg


 
Ego-documenten bevatten enkel ‘Dichtung’ en geen ‘Wahrheit’.
 

[ p. 5 ]

De ‘Dichtung’ is door de auteur van het egodocument ten dele als ‘Dichtung’ ervaren, maar ten dele ook als ‘Wahrheit’, weliswaar zijn of haar waarheid. Deze ‘Dichtung-Wahrheit’ is hoe dan ook een historische waarheid, zij het een andere dan die van de ‘harde feiten’.

 

Het ‘argumentum ex silentio’ (uit zwijgen of de stilte van de bron een argument halen) is alleen maar toepasbaar indien de zwijgende auteur in staat was het verzwegen feit te weten.
 

[ p. 145 ]

Er zijn voorwaarden verbonden aan het hanteren van het ‘argumentum ex silentio’. Het is slechts geldig indien de zwijgende auteur in staat was het feit te kennen en indien hij de intentie had alle elementen op te sommen uit de klasse van de gebeurtenissen waartoe het verzwegen feit behoort en indien hij niet materieel of moreel zo geremd was dat hij het niet kon meedelen.

 

Bij de natuurwetenschappelijke dateringsmethodes die berusten op het principe dat de kwaliteit van de materie volgens een vast chronologisch verloop wijzigt, behoren volgende methodes: de koolstof-14, de kalium-argon, de thermoluminescentie, de analyse van aminozuren bij ooit levende wezens, de dendrochronologie en de ‘fission track dating’.
 

[ p. 88-91 ]

De dendrochronologie is geen natuurwetenschappelijke dateringsmethode op basis van het chronologisch verloop van de kwaliteit van de materie.

 

Arnold Toynbee ziet doorheen de geschiedenis een onafwendbaar proces van teloorgang gebeuren met de aftakeling van het Britse koloniale imperium voor ogen. Voor hem is er geen uitweg mogelijk, alle culturen doorlopen dezelfde fatale cyclus.
 

[ p. 272 ]

De meest ambitieuze cyclus-theorie werd ontworpen door de Engelse historicus Arnold Toynbee in zijn ‘A study of History’. Ook hij schreef onder de indruk van de teloorgang van het Brits koloniaal imperium en in het besef van de opkomst van de VS en de Sovjet-Unie. Toynbee meende dat er niet één continue, maar vele parallelle beschavingen bestaan of bestonden, die elk van hen een analoge evolutie doormaakt. Die evolutie zou volgens hem telkens vier stadia kennen: 1. de natuurlijke omgeving vormt voor de primitieve gemeenschap een uitdaging, waarop ze al of niet kan reageren met een response. Is de uitdaging niet te klein of te groot, dan wordt de primitieve groep een beschaving. 2. De groei. De actie verplaatst zich van het stoffelijke naar het geestelijke. 3. de ineenstorting door gebrek aan creatief vermogen. 4. stadium van ontbinding. Het positieve van Toynbees visie tegenover Spengler is dat hij de beschavingen niet ziet als levende organen die moeten verdwijnen. Toynbee gelooft niet  in dat pseudo-biologisch proces. Volgens hem zal de westerse beschaving standhouden, mits ze positief reageert op de uitdagingen vanuit de christelijke godsdienst.

 

J.B. Vico (18e eeuw) stelt dat elke cultuur dezelfde fazen doorloopt: kindsheid, jeugd, mannenjaren en rijpheid.
 

[ p. 274 ]

Er zijn overigens ook cyclus-theorieën die een optimistische noot laten horen. Zo is dat bij Vico’s theorie die wel aan het determinisme vasthoudt, maar stelt dat elk volk drie fasen doorloopt, namelijk die van goden, die van helden, en die van mensen, en dat in de laatste fase de wijsheid  van de rede voor iedereen is weggelegd.

 

Simon Schama bestudeerde in ‘the modern world system’ het kapitalisme als een grootschalig sociaal wereldsysteem, gegrondvest op een genadeloos uitbuiten van marginale groepen en vrouwen.
 

 [ p. 218]

In zijn driedelig synthese werk ‘The Modern World System’ verklaart Wallerstein de evolutie van het kapitalisme door de uitbuiting door de industrielanden van de onderontwikkelde perifere gebieden.

 

Bij een contemporain falsum speelt het schrift geen rol in de ontmaskering, men kan slechts rekenen op specifieke trekken waardoor de grote scriptoria zich van elkaar onderscheiden en op diplomatieke kenmerken.
 

[ p. 79 ]

De meeste falsarissen situeren hun pseudo-origineel enkele decennia terug in het verleden, en vallen dan door de mand doordat hun werkstuk de grafische kenmerken vertoont van een latere tijd dan de datum die onderaan het falsum prijkt. De falsaris kan uiteraard sluwer te werk gaan door zijn falsum de vorm te geven van een kopie, waarbij geen overeenstemming tussen schriftbeeld en voorgewende datum is vereist, of nog erger, hij kan een vroeger schrift nabootsen of een contemporain falsum maken.  Ontmaskering heeft dan enkel kans door onhandigheid bij de imitatie, of door het niet eerbiedigen door de bedrieger van minder evidente trekjes van de kanselarij of het milieu waaruit de tekst beweert te stammen.

 

De archeoloog Lewis Binford is verantwoordelijk voor de deterministische opvatting dat prehistorische culturen zich ontwikkelen (en verplaatsen, vandaar dat men van ‘diffusionisme’ spreekt) van een meer ontwikkelde in de richting van minder ontwikkelde beschavingen. De megalithische monumenten uit de Middellandse Zee ruimte zijn dan ook, logischerwijs,  geraffineerder dan de megalithen in de Keltische ruimte (Bretagne, Engeland).
 

[ p. 83-84 ]

Het diffusionisme hanteert een deterministische visie op het verloop van de prehistorie: culturen en innovaties verspreiden zich via contacten, migraties, technische uitwisseling, en dat in de richting van superieure naar minder ontwikkelde beschavingen. Nog steeds overheerste de idee dat de Europese beschaving haar oorsprong vond in het Nabije Oosten, zoals de verspreiding van bv. metallurgie aantoonde: de grote megalithische monumenten uit de late steentijd kenden hun meest perfecte vorm in het oostelijk Middellandse Zeebekken, in westelijk Europa waren ze veel minder geraffineerd. Na WO II zal het diffusionisme in vraag worden gesteld, al moet het niet helemaal verworpen worden. Vooral uit de archeologie zoals die in de Verenigde Staten werd beoefend (geen invloed vanuit de klassieke beschavingen rond de Middellandse) sterk geïnspireerd door de antropologie, zou de New archaeology tot ontwikkeling komen. Sleutelfiguur voor deze vernieuwende strekking was de Amerikaan Lewis Binford.

 

Voor socioloog Ralf Dahrendorf (Class and class conflict in industrial society, 1959) geldt het marxistisch axioma nog steeds onverminderd: de klassenstrijd is de motor van de geschiedenis.
 

[ p. 282-283 ]

Een niet-marxistische conflictmodel is dat van de liberale socioloog Ralf Dahrendorf. Volgens hem hebben de botsende groepen niet enkel economisch maar ook psychologisch tegengestelde belangen. Dahrendorf sluit met zijn opvatting eerder aan bij Weber dan bij Marx. Hij vertrekt van de vaststelling dat het economisch leven ruim honderd jaar na Marx zodanig is veranderd dat bezit als basis van tegenstelling vervangen is door gezag of autoriteit.

 

Edward Gibbon (18de eeuw) stelt dat de val van het Romeinse rijk veroorzaakt werd door de mislukte politiek van enkele toonaangevende individuen. Zijn invloedrijk werk is het beginpunt van een overwaarderen van de rol van de dominante persoonlijkheid, wat tijdens de er op volgende periode van de romantiek de overheersende opvatting wordt.
 

[ p. 289 ]

Edward Gibbon de val van Rome meer verklaard als een kortsluiting tussen beschavingen en groepen dan als een bewust door politici geschreven scenario. De romantiek zal deze invalshoek uitwerken met de idee van de „Volksgeist‟, een soort collectief geheugen en cultuur dat elk volk als geheel in zich heeft en dat tot handelen drijft, en waarin de idee van de nationale zelfstandigheid centraal staat.

 

Voor de Duitse socioloog Jürgen Habermas staat het begrip ‘habitus’ centraal: het zijn handelingsschema’s waarmee mensen reageren op situaties binnen maatschappelijk aanvaarde gedragspatronen.
 

[ p. 280-281 ]

Een centrale notie in het oeuvre van Bourdieu is het begrip ‘habitus’: door hun opvoeding doen mensen schema’s op, ingesteldheden die hen toelaten op verschillende situaties te reageren en dit te doen binnen maatschappelijk aanvaarde gedragspatronen. Naarmate deze schema’s van waarnemen en handelen geïnterioriseerd worden, spreekt men van een habitus.


